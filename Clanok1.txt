Autor: James May
Nazov: ako nam skodia spalovacie motory
Datum: 10.5.2021
----
Emisie spaľovacích motorov obsahujú stovky chemických látok v rôznych koncentráciách, 
ktorých biologické vlastnosti (účinky na zdravie človeka a účinky na životné prostredie) neboli doteraz jednoznačne určené. 
Spaľovacie motory sú zodpovedné za viac než 70 % globálnej produkcie CO emisií a 19 % CO2.
----
Automobilky momentálne zažívajú veľmi ťažké obdobie, ktoré spôsobila pandémia. Spomalenie trhu a zvýšená finančná obozretnosť zákazníkov spôsobili markantný prepad predaja nových vozidiel. Straty rátajú v miliardách, viaceré automobilky pritom uvažujú nad úplným odchodom z Európy. Očakávať tiež môžeme masívne škrty, zoštíhlenie ponuky modelov a čoskoro aj prepúšťanie.
Výrobcovia s ohľadom na túto nepredvídateľnú situáciu žiadali Európsku úniu o dočasné pozastavenie prijímania ďalších emisných noriem, kvôli ktorým musia automobilky pod hrozbou pokút investovať do drahého vývoja ekologickejších motorov, čo v konečnom dôsledku predražuje autá pre koncových zákazníkov. Uvoľnenie emisných noriem by automobilkám pomohlo znížiť ceny nových modelov a prilákať ďalších zákazníkov. Zároveň by sa výrobcovia vyhli obrovským pokutám za nedodržanie prísnych regulácií.
Nič z toho sa však nestalo a Európska únia ďalej tlačí na prijatie ešte prísnejšej legislatívy s názvom Euro 7. Pri bližšom pohľade na navrhované zmeny alebo limity vypúšťaných emisií viacerí experti vyhlásili, že toto môže byť úplný koniec motorov na benzín alebo naftu. "Európska komisia zavedením plánovanej normy Euro 7 po roku 2025 de facto zakáže vozidlá so spaľovacím motorom," povedala agentúre DPA šéfka sektorového združenia VDA Hildegard Müllerová.
----